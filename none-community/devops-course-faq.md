
هذه بعض الأسئلة اللي وصلتني من بعض الناس وإجابتي عليها:

س١: هل بعد إنهاء الكورس هكون مؤهل اني اشتغل مهندس ديف اوبس؟

ج١: نعم، فبالرغم من ان الكورس هو مقدمة متقدمة ولكن لو خلصته هتكون قادر تماما انك تقدم علي وظيفة وانك تشتغل لأن هدفي الرئيسي هو تأسيسك صح وتجهيزك لسوق العمل الحقيقى.

س٢: مش واضح ال tools الي هنستخدمها سواء azuredevops او Jenkins وهل هنتطرق للجزء الخاص بال Configuration management tool زي ال Ansible او ال Teraform وهل هنتطرق لمواضيع زي Docker And kubernetes؟

ج٢: هنستخدم Azure DevOps ومافيش Jenkins، اه طبعا بالنسبة Configuration Management هتبقي Terraform بالنسبة Docker اكيد بس kubernetes هيكون نظري فقط.

كمان فيه حاجة مهمة جدا جدا، الكورس مش هدفه تعلم الأدوات او التكنولوجي، ولكن تعلم الممارسات بغض النظر عن الأدوات او التكنولوجي.

لكن علشان نفهم الممارسات لازم نطبقها باستخدام اي أدوات واي تكنولوجي، لكن حرفيا انت تقدر تطبق اللي انت هتتعلمه بأي أدوات او اي تكنولجي تانية ودي ميزة اضافية للكورس لأن انت بقيت فاهم الأساس. والأدوات والتكنولوجي اصبحت وسيلة وليست غاية.

س٣: الكورس هيبدأ امتى علشان اجهز الفلوس؟

ج٣: مش عارف لسه، مفيش ميعاد معين للدفع، لو انت عايز تشترك حاول تجهز وانا لما اكمل تحديث المحتوي هبعت لكل واحد بعتلي وكمان انا هعلن عن ميعاد بداية الكورس علي الفيسبوك ولو انت ملحقتش المرة ديه، ادخل اللي بعدها او اللي بعدها.

وكمان الميعاد هيتم تحديثة علي صفحة المواعيد التالية:
  
[المواعيد](https://github.com/MohamedRadwan-DevOps/DevOps-step-by-step-arabic/blob/main/none-community/schedule.md)

س٤: هل الكورس ممكن يفيد في الموبايل ابليكيشن؟ وانا كنت اخدت اساسيات البرمجة مع مهندس مشرف هتنفعني؟ وال DevOps ممكن ينفعني في ايه بعد كده؟

ج٤: الكورس هيفيد في طريقة تصنيع الموبيل ابلكيشن من حيث دورة حياة البرنامج ورفع كفاءته، اكيد اساسيات البرمجة هتفرق جدا معاك وخصوصا لو اخدتها مع م. مشرف. كمان الديف اوبس وظيفة ممكن تشتغلها وليها سوق كبير في العالم كله والطلب عليها بيزيد.

س٥: انا كنت اخدت حاجات بسيطة في ال DevOps في كورس ال data warehouse في الكلية بس الحقيقة المجال نفسه مش واضح اوي. فلوممكن توضح hint عنه و ال opportunity المتاحة وهل يكون تكمله ل career full stack ؟

ج5: هو مش تكمله لل Full stack هو اتجاه تاني خالص، بس لو انت Full stack فده حاجة كويسة لأن هيساعدك كتير.

س٦ هل الكورس اغلبه نظري الهدف منه فهم ال DevOps concept؟

ج٦: الكورس عملي جدا وهتشتغل بإيدك وتعمل كل حاجة ومن الأول للآخر.

س٧: وهل هيكون في كورس بعده للمستوى الاعلى جاهز علطول ولا هيكون في فترة طويلة بين الكورسين؟

ج٧:الكورس هيكون دسم جدا مش عايز اقول بس انت تقدر عليه، علي العموم بعد الكورس هيكون فيه اكتر من كورس حسب التخصص، انا عايزك تعتبر ان الكورس ده اساسي وكافي انك تشتغل (لكن هتتخرج منه كأنك دكتور ممارس عام او اعدادي هندسة). هدفه انك تتأسس صح وتكون جاهز للشغل وبتعرف تشتغل فعلا بس مش متخصص ومش خبير. وديه حاجة لازم تيجي من الشغل والدراسة في نفس الوقت.

مافيش كورسات جاهزة، اكيد هاخد وقت علشان اجهز اي كورسات تانية بس مش هيكون طويل ان شاء الله.

س٨: ما هى الوظايف اللي ممكن اقدم عليها بعد الكورس ؟ لاني حاليا بشتغل system analyst وحابب اعمل شفت career؟

ج٨: فيه اكتر من مستوي وظيفي للديف اوبس وكمان اكتر من تخصص داخلي بس كمستوي اول هتقدر تقدم عليه هيكون:

DevOps Engineer

Platform Engineer

س٩: اي شهادة ممكن أختبر فيها بعد الكورس ؟

ج٩: لا يوجد

س١٠: انا عملت Install local Gitlab وكمان Docker security with trivy scanner وعندي شوية معلومات عن ال DevOps وجربت شوية لابات علي Qiuklabs الا في الصور امامي شايف خبرة كبيرة طبعًا وشايف موديل ٧ حاجة عظمة جدا بالنسبالي بس عشان اكون موضح هدفي اكترانا بعمل كل دا عشان اكون devsecops اللي انا محتاجوا kubernetes وكمان Gitlab ci and integration طبعا، انا عارف انك عامل حاجة لكل الناس بس محتاج نصحيتك؟

ج١٠: الكورس مابيستخدمش Gilab هو هيستخدم Azure Pipeline بدل منه. علشان تكون DevSecOps لازم الأول تكون DevOps كويس ومتأسس صح لان DevSecOps هو مرحلة متقدمة من DevOps. والكورس ده مقدمة عنها بس مش هنتطرق للتفاصيل.

الكورس ان شاء الله هيكون نقلة نوعية في طريقة تفكيرك وشغلك في المجال، فنصيحتي، سيبك من كل اللي فات وابدأ معي من الأول بطريقتي وان شاء الله هتشوف النتيجة وهتنبهر من نفسك ومن اللي هتقدر تعمله.

س١١: ما الفرق بين لل AWS وال AZURE؟ وهل لازم اكون عندى اساس لينكس او عارف حاجه عنه لانى معرفش عن اللينكس حاجه حالياً؟

ج١١: دول شركتين مختلفتين بيقدموا الخدمة السحابية، لا مش لازم خالص هتتعلم كل ده في الكورس.

س١٢: ما اهمية وجود كريدت كارد في الكورس وهل هيتسحب منه فلوس؟ ولو ماعنديش كريدت كارد هعمل ايه؟

ج١٢: الكريدت كارد هيكون علشان عمل حساب مجاني على مايكروسوفت اذور كلاود واللي هيديك خدمات بمبلغ ٣٠٠٠ جنية مجانية. ومافيش اي فلوس هتتسحب من الكارد بتاعك، لأني هعلمك ازاي تقفل الخاصية ديه.

لو ماعندكش كريدت كارد؟

هتدفع مبلغ ١٥٠٠جنية عشان اضيفك علي  حساب على الكلاود الخاص بي والغيرمجاني.

خلي بالك انا بأكد ان الكارد يكون كريدت كارد مش ديبيت كارد لان ممكن ماتعرفش تعمل الحساب لو كان ديبيت كارد.

[سؤال مشابهة لنفس الحالة والرد عليه](https://docs.microsoft.com/en-us/answers/questions/433827/how-to-get-an-azure-account-without-credit-card.html)


س١٣: هل هيكون في تطرق للAWS هل السوق محتاج لها اكتر؟

ج١٣: لا مش هيكون فيه اي تطرق للتطبيق للAWS.

بس في الأخر AWS و AZURE هما خدمات كلاود بيختلفوا فقط من حيث التطبيق وليس العلم او المفاهيم.

الكورس مش هدفة تعلم الأدوات اوالتكنولوجي زي AWS او AZURE ولكن تعلم الممارسات بغض النظر عن الأدوات او التكنولجي.

لكن علشان نفهم الممارسات لازم نطبقها باستخدام اي أدوات و تكنولجي، وانا هستخدم AZURE.

لكن حرفيا انت تقدر تطبق اللي انت هتتعلمه بأي أدوات او تكنولوجي تانية ودي ميزة اضافية للكورس لأنه بيعتمد على فهم الأساس. والأدوات والتكنولوجي اصبحت وسيلة وليست غاية.

والسوق محتاج الاثنين بنفس الطلب تقريبا.

س١٤: ماذا لو لم يكن عندي المتطلبات المطلوبة للكورس؟

ج١٤: في الحالة ديه حاول تعمل برنامج صغير زي جدول مواعيد او دفتر تليفونات باستخدام ASP.NET MVC كمان تقرأ كتير عن SDLC.

احنا هنكتب كود ونعمل برنامج صغير في الكورس. انا مش عايز تكون اول مرة تشوف او تكتب كود يبقي في الكورس، لازم تستعد قبلها.

س١٥: هل الكورس والمحاضرات هتكون مسجلة علشان لو ماقدرتش احضر؟

ج١٥: المحاضرات هتكون مسجلة وبتكون متاحة بشكل مجاني لمدة اي ٤ ايام انت بتختارهم  بس لو عايز تسجيل المحاضرة بشكل دايم فسعر المحاضرة الواحدة المسجلة هيكون ٤٠٠ جنية اضافيه، علشان كده انا بأكد علي اهمية حضور المحاضرات وعدم التغيب.


س١٦: هل يوجد مميزات اخرى للكورس؟

ج١٦: الكورس هيكون فيه دعم فني مجاناً اول ٣ شهور.

هيكون قادرانه يحل اي مشكلة لديك او يجاوب علي اي سؤال عندك. وانا هشرف على الدعم الفني بنفسي علشان اتأكد انه بالمستوي المطلوب.

س١٧: ايه هو سعر الدعم الفني؟

ج١٧: اولا الدعم الفني هو خدمة اختيارية وليست اجبارية، تكلفة الترخيص لبرنامج الدعم الفني ١٠٠ جنية شهرية وتكلفة الدعم الفني نفسه ٧٥٠ جنية شهريا ولكن اول ثلاث شهور مجانا.

كمان بيعفي من سعر الترخيص وسعر الخدمة افضل ٢٠ الي ٥٠ شخص في الدعم الفني، هيتم التحديد لاحقا.

س١٨: هل فيه مميزات اخري للدعم الفني؟

ج١٨: افضل ٢٠ الي ٥٠ شخص في الدعم الفني وهم التوب في الكورس والأكثر اجتهادا ومتابعه وتقديم حلول لمشاكل الدعم الفني سيتم ترشيحهم لشركات سواء داخل مصر او خارجها.

س١٩: هل المجال ده اقدر اشتغل فيه وانا معنديش خبره وخريج جديد ؟

ج١٩: لو التزمت وتعبت في الكورس ان شاء الله بعد ماتخلص هتشتغل احسن من اللي بقاله في المجال خمس سنيين بس تبذل مجهود محترم في الكورس.

س٢٠: انا للاسف لسه متوفقتش واشتغلت فحضرتك تنصحني استغل الوقت ده في مذاكره ايه لحد ما الكورس يبدء ؟

ج٢٠: اتفرج علي الفيديوهات بتاعتي عن الديف اوبس علي القناة العربي فيه Playlist ( ديف اوبس خطوة بخطوة) وعلي القناة الانجليزية بتاعتي اتفرج علي Playlist (Best Videos) الفيديوهات ديه هتفرق معاك جدا.


س ٢١: ماهي متطلبات الجهاز اللي هنشتغل عليه؟

ج٢١: 

Processor (CPU): Intel Core i5 (sixth generation or newer) or equivalent

Operating System: Microsoft Windows 10 Professional x64

Memory 8/16 GB RAM

Storage: 500 GB internal storage drive

Internal or external Webcam (web came must be opened during all sessions)


س ٢٢: فيه اي حاجة تانية محتاج اعرفها عن الكورس؟

ج ٢٢: محتاج تعرف ان الكورس عايز مجهود كبير وكل لما تركز وتتعب اكتر هتستفيد اكتر كمان لازم تعرف ان فيه تحضيرقوي  قبل كل محاضرة  لازم تعمله وبعد المحاضرة هيكون فيه اسينمت برده لازم تعمله 


س ٢٣: كيف يتم حضور المحاضرات؟

ج ٢٣: سوف يتم ارسال دعوة اجتماع قبل كل محاضرة باسبوع باستخدام مايكروسوفت تيمز علي الأميل اللي تم استخدمته في التسجيل كمان هيتم ارسال دعوة تجربية قبل بداء الكورس 
وسيتم الاتصال بكل شخص للتأكيد عليه


س ٢٤: ماهو اخر موعد للتسجيل في الكورس؟

ج٢٤: اخر موعد في اي دورة قبل البدء باسبوعين يستثني منها الدورة الأولي واللي هيكون اخر يوم للتسجيل ٢٨ يناير.


س ٢٥: هل ممكن اشتري تسجيل المحاضرات من غير ما اسجل في الكورس؟

ج٢٥: ايوة ينفع وفي الحالة دية سعر الكورس المسجل ٧٥٠٠ جنية.
